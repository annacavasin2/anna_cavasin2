<!doctype html>
<html>
<head>
<meta charset="UTF-8">
<title>dolltest</title>
<link href="stiledoll.css" rel="stylesheet" type="text/css">
</head>

<body>
	<p class="p">
		
		<b>DOLL TEST: Bambini e razzismo</b>
		<br>
		<br>
		<br>
		Il processo noto come “Brown v. Board of Education” portò nel 1954 alla sentenza della Corte suprema degli Stati Uniti, che dichiarava incostituzionale la segregazione razziale nelle scuole americane. <br>
Prima del processo, al termine della Guerra di Secessione, l’esercito che occupò gli Stati del sud impose l’emancipazione degli afroamericani proibendo la schiavitù, concedendo la cittadinanza alle persone nate nel territorio degli Stati Uniti e accordando il diritto di voto agli afroamericani. <br>
Nel 1875 fu adottata una legge sui diritti civili, nota come Civil Rights Act, che proibiva in numerosi ambiti la segregazione razziale. Tuttavia questa legge venne dichiarata incostituzionale nel 1883, a causa della situazione incerta riguardo alla futura posizione presidenziale.<br>
In seguito, nel 1896, una sentenza della Corte suprema confermò una legge dello Stato della Louisiana che imponeva in alcuni ambiti la segregazione. L’espressione “separate but equal” riassume la dottrina seguita dalla corte: fin tanto che le due razze avevano diritto a trattamenti paritari, la segregazione restava costituzionale, e in quanto tale il Congresso non aveva il potere di proibirla agli stati. Oltretutto questa decisione citava esplicitamente l’educazione come uno degli ambiti di segregazione più largamente accettati. <br>
Se dopo la Prima guerra mondiale la questione della segregazione aveva iniziato ad essere sempre meno accettata dalla corte, è solo verso la fine della Seconda guerra mondiale che diventa davvero pressante. La guerra infatti era stata vinta a discapito di un regime criminale che si fondava sulle teorie razziste, e una classe media nera aveva iniziato a svilupparsi sempre di più.
Il sopracitato processo Brown ebbe luogo a seguito del rifiuto da parte di una scuola bianca di ammettere l’iscrizione di Linda Brown, studentessa nera residente a Topeka (Kansas). Il padre di Linda Brown contestò il rifiuto in tribunale: si trattò di un’azione collettiva in cui furono numerosi i ricorsi inerenti alle stesse situazioni in altre scuole americane, il nome Brown era semplicemente il primo in ordine alfabetico. Tale ricorso era sostenuto dal National association for the advancement of coloured people (associazione nazionale per il progresso della gente di colore, all'epoca la principale organizzazione per la difesa dei diritti civili). Il processo terminò con la sentenza già citata, la segregazione razziale nelle scuole venne dichiarata quindi incostituzionale.<br>
All’interno di questo processo ebbero un ruolo importante gli psicologi afroamericani Kenneth Bancroft Clark e Mamie Phipps Clark, che condussero nella loro carriera importanti ricerche riguardo i bambini e i loro diritti civili. I due sono conosciuti per lo studio che fecero negli anni ’40 inerente al comportamento dei bambini riguardo al razzismo. <br>
Il “Doll experiment” (esperimento della bambola) nacque dalla tesi di laurea di Mamie Clark e fu pubblicato tra il 1939 e il 1940 come studio sulla percezione che i bambini afroamericani avevano di sé rispetto alle questioni del razzismo e della segregazione nelle scuole. <br>
L’esperimento della bambola coinvolgeva un bambino a cui venivano presentate due bambole, completamente identiche eccetto per il colore della pelle e dei capelli. Una delle bambole aveva infatti la carnagione chiara e i capelli biondi, l’altra invece aveva la pelle scura e i capelli neri. <br>
Al bambino venivano quindi poste alcune domande riguardo alle bambole: con quale delle due avrebbe preferito giocare, quale poteva sembrargli una buona bambola e quale invece una cattiva bambola, quale avesse la carnagione più bella e così via.
L’esperimento ebbe come risultato una netta preferenza per la bambola bianca da parte dei bambini coinvolti nello studio, dimostrando che il fenomeno del razzismo era più sviluppato fra i bambini che frequentavano scuole in cui si applicavano i principi della segregazione razziale.<br>
Nel 2005 Kiri Davis, una ragazza afroamericana, ricreò lo studio della bambola con una classe di 21 bambini afroamericani del quartiere nero di Harlem, documentandolo attraverso un film intitolato “A gril like me”. Nonostante alcuni cambiamenti all’interno della società a distanza di molti anni, Davis incontrò gli stessi risultati dello studio compiuto dai coniugi Clark negli anni '40: come nell'esperimento originale, la maggior parte dei bambini mostrò la tendenza a preferire la bambola bianca a discapito della bambola nera.<br> 
		<br>
		<br>
		<br>

“The specific problem of this study is an analysis of the genesis and development of racial identification as a function of ego development and self-awareness in Negro children. <br>
Race awareness, in a primary sense, is defined as a consciousness of the self as belonging to a specific group which is differentiated from other observable groups by obvious physical characteristics which are generally accepted as being racial characteristics. <br>
Because the problem of racial identification is so definitely related to the problem of the genesis of racial attitudes in children, it was thought practicable to attempt to determine the racial attitudes or preferences of these Negro children – and to define more precisely, as far as possible, the developmental pattern of this relationship.” <br>
Racial identification and preference in negro children by Kenneth B. Clark and Mamie P. Clark in Readings in Social Psychology  (New York, 1947, Henry Holt and company)

		
	
	
	<br>
		<br>
		<br>
		
		<a href="index.html" style"color= white" > HOME </a>

		
		
		
		
	</p>
</body>
</html>
