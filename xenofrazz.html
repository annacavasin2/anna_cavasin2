<!doctype html>
<html>
<head>
<meta charset="UTF-8">
<title>xenofrazz</title>
<link href="../../Desktop/stilearticolo1.css" rel="stylesheet" type="text/css">
</head>

<body>
	
	<p class="p">
		
<b>XENOFOBIA E RAZZISMO: DUE FACCE DELLA STESSA MEDAGLIA? </b> <br> 
		<br> 	
		<br>
L’informazione è necessaria per poter affrontare questioni complicate come quella del razzismo, argomento di cui si parla molto spesso senza però chiarire effettivamente cosa esso sia, da dove nasca, cosa significhi e cosa comporti nella nostra società. <br>
Ecco il motivo per cui il miglior modo per iniziare a trattare il problema è dare una definizione chiara del termine. 
Per “razzismo” si intende un’ideologia, teoria e prassi politico-sociale fondata sull’arbitrario presupposto dell’esistenza di razze umane biologicamente e storicamente “superiori”, destinate al comando, e altre “inferiori”, destinate alla sottomissione, e intesa, con discriminazioni e persecuzioni contro di queste, a conservare la “purezza” e assicurare il predominio assoluto della pretesa razza superiore. <br>
Più genericamente si tratta di un complesso di manifestazioni o atteggiamenti di intolleranza che trovano origine in profondi e radicati pregiudizi sociali e sono espressi attraverso forme di disprezzo ed emarginazione nei confronti di individui o gruppi appartenenti a comunità etniche e culturali diverse, spesso ritenute inferiori.
Una volta chiarito il significato di questo termine, la questione sembra più concreta, ma è ancora piuttosto difficile comprendere da dove effettivamente abbia inizio questo fenomeno. Dove nasce, quindi, il razzismo? È un sentimento innato nell’uomo o un ideale che gli viene imposto dalla società nel corso della sua vita? Il razzismo è un problema concreto o una questione astratta, resa concreta da azioni compiute in suo nome? <br>
Per fare un po’ di luce sulla complicata faccenda, può risultare utile affrontare una piccola analisi storica: il razzismo infatti è una teoria piuttosto recente fondata, come detto precedentemente, sulla teoria della divisone biologica dell’umanità in razze superiori e inferiori, ma ciò non significa che nell’antichità non ci fossero divergenze tra razze e culture. Si parla infatti di “xenofobia” quando ci si riferisce alla tendenza a discriminare i diversi (nazioni, culture, classi sociali inferiori e così via).  <br>
A differenza del razzismo il fenomeno della xenofobia ha radici molto più antiche, deriva dal greco e si traduce letteralmente con “paura dello straniero”, si manifesta attraverso atteggiamenti di pregiudizio e rifiuto nei confronti di ciò che è diverso. La xenofobia individua una minaccia e afferma la superiorità del nazionale sullo straniero, è quindi un rapporto negativo fra due identità sociali definite entrambe globalmente piuttosto che secondo una dimensione sociale particolare. La xenofobia non prende di mira un avversario politico o economico o definito per certe sue pratiche culturali particolari, ma chi appartiene a un'altra società, e cioè lo straniero. Se costui è molto lontano, senza reali rapporti con la società in cui si manifesta la xenofobia, quest'ultima sarà piuttosto debole, senza molto peso, quasi priva di oggetto. L'etimologia del termine fornisce indicazioni importanti per analizzare un fenomeno che si presenta, con accentuazioni diverse, in tutte le società umane, indica l'esigenza di allontanare, discriminare, emarginare lo straniero, di sterminarlo o di muovergli guerra, nasce dalla paura. La paura dello straniero è un sentimento universale. Esso varia d'intensità al variare di circostanze storico-sociali che sostanzialmente riguardano le condizioni di sicurezza o di insicurezza in cui si afferma e si sviluppa l'identità culturale di un gruppo, ma resta onnipresente, difficilmente eliminabile anche nelle condizioni più favorevoli. L'incontro fra lo straniero e l'autoctono è dominato da una sostanziale ambivalenza: lo straniero è nello stesso tempo ammirato e disprezzato, accolto e respinto, ricercato ed evitato. <br>
La xenofobia è quindi un insieme di sentimenti negativi e positivi che coesistono e hanno più o meno peso a seconda di ogni individuo, anche se normalmente quando si parla di xenofobia, si parla di un solo aspetto, quello negativo, di un sentimento che nella maggior parte dei casi si presenta accompagnato dal suo opposto, che è ovviamente positivo.  Per questo xenofobia e razzismo, anche se spesso i confini fra i due fenomeni sono incerti, non devono essere confusi, perché nel razzismo vive solo la componente negativa, distruttiva, di un insieme di atteggiamenti e comportamenti, tipicamente contraddittori, che sorgono in occasione dell'incontro fra soggetti culturalmente diversi. <br>
Che sia più o meno sbilanciata a favore della paura o dell'interesse, la mescolanza di sentimenti opposti resta e produce conseguenze ben diverse da quelle che produce il razzismo. <br>
Per questo motivo è importante conoscere la differenza tra i due fenomeni, che operano nella stessa dimensione sociale ma hanno, di fatto, caratteristiche e conseguenze differenti. <br>
Mentre la xenofobia deriva da una paura intrinseca nell’uomo sin dall’antichità, il razzismo è relativamente un fenomeno nuovo che pone le sue basi su teorie scientifiche-biologiche ideate da studiosi nel corso degli ultimi secoli. <br>
La prima teoria “scientifica” sulla differenziazione biologica in razze, fu la classificazione operata nel 1735 da C. Linneo in base al colore della pelle, e il primo testo che diede un decisivo impulso al formarsi delle idee razziste fu il Saggio sull’ineguaglianza delle razze umane di J. A. de Gobineau, pubblicato fra il 1853 e il 1855, il quale sosteneva la superiorità biologica e spirituale della razza ariana germanica. La teoria dell’evoluzionismo di Charles Darwin venne strumentalizzata a favore delle teorie razziste perché sostenesse e in un certo senso giustificasse la superiorità biologica della razza bianca, considerata la più adatta ad affrontare la vita e la selezione naturale. <br>
La più tragica espressione ideologica del razzismo ebbe luogo nella Germania nazista (1933-1945) di Adolf Hitler, il quale cercò di realizzare la supremazia della razza ariana attraverso la schiavizzazione dei popoli slavi e lo sterminio del popolo ebraico. L’Italia fascista di Mussolini adottò nel 1938 le leggi razziali, contribuendo alla deportazione nei Lager degli ebrei italiani. 
L’oppressione coloniale negli altri stati, una volta finita la guerra, diminuì a seguito della decolonizzazione, ma l’affermazione dei regimi segregazionisti non fu impedita, un chiaro esempio è dato dal fenomeno dell’apartheid in Sudafrica, che fu abolito solo nel 1990, anche se le conseguenze non sono del tutto sparite neanche al giorno d’oggi. <br>
Le teorie razziste al giorno d’oggi sono state smentite dimostrandone l’infondatezza: le differenze biologiche fra le razze sono minime, inferiori a quelle tra gli individui di una stessa razza, ma cosa ancora più importante, è stato dimostrato che l’intelligenza è uguale in tutte le razze e non è quindi corretto sostenere la superiorità di una sulle altre. L’umanità deriva infatti da un unico ceppo, che dall’Africa si è diffuso nei vari continenti rafforzando caratteristiche diverse a seconda dell’ambiente. <br>
Nel 1950 la Dichiarazione sulla razza dell’UNESCO (ente dell’ONU) condannò il razzismo e definì discriminazione razziale ogni differenza, esclusione e restrizione dei diritti in base a razza, colore della pelle e origini etniche. Il 21 marzo fu proclamato nel 2000 giornata mondiale contro il razzismo.

		<br>
		<br>
		<br>
		
		<a href="index.html" style"color= white" > HOME </a>

		
		
		
		
	</p>
	
</body>
</html>
